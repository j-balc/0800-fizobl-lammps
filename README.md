

Histogramy z plików Hist_distance oraz Hist_coord zostały unormowane w taki sposób, aby przedstawiały prawdopodobieństwo wystąpienia wartości w danym przedziale.

Z Hist_distance wynika, że najbardziej prawdopodobna jest odległość z przedziału (0.54, 0.58] nm.

Z profilu energii swobodnej dla tego histogramu można natomiast wyznaczyć wysokość bariery dysocjacji jako różnicę pomiędzy maksimum a minimum wartości.
Z racji tego, że w początkowej fazie cząsteczki Na i Cl były ze sobą związane, jako minimum należało przyjąć wartość z lewej strony bariery. W tym przypadku bariera występowała dla odległości z przedziału [0.31, 0.46] nm, a jej wysokość wyniosła ok. 2.6 kT, co leży dość blisko spodziewanej wartości ok. 2.5 kT.

Z kolei z histogramu liczby koordynacyjnej wynika, że w pobliżu Na (względem którego ją liczono) najczęściej znajdowało się 5-6 cząsteczek wody, przy czym najbardziej prawdopodobne było 6. Z wykresu energii swobodnej wynika, że wysokość bariery pomiędzy sześcioma a pięcioma sąsidującymi cząsteczkami wyniosła około 1 kT, zaś ograniczenie ich do czterech wiązało się z pokonaniem sporo wyższej bariery ok. 3.2 kT, co widać w postaci niewielkiego słupka na histogramie.
