Na podstawie dodatkowych danych otrzymanych przy pomocy programu Plumed można stwierdzić, że początkowo atomy Na i Cl znajdowały się w odległości poniżej 0.3 nm. Po 18 fs można zaobserwować wzrost odległości, która w 19 fs od początku symulacji wyniosła już ponad 0.4 nm, co związane było ze zdysocjowaniem cząstki NaCl. Później odległość pomiędzy nimi utrzymywała się na poziomie 0.5-0.6 nm, ale miały również miejsce zarówno wzrosty do ponad 1 nm, jak i spadki poniżej 0.5 nm, przy czym dość często odległość pozostawała na poziomie 0.8 nm. 

Jednocześnie z wystąpieniem dysocjacji zaobserwować można zmianę liczby koordynacyjnej czyli liczby cząstek w pobliżu Na (gdyż wględem azotu ją liczono). Początkowo wynosiła ona około 4, jednak po zdysocjowaniu widać wyraźny wzrost do wartości leżących około 6, które praktycznie utrzymywały się do końca symulacji, co widać wyraźnie na załączonym histogramie.

Histogramy z plików Hist_distance oraz Hist_coord zostały unormowane w taki sposób, aby przedstawiały prawdopodobieństwo wystąpienia wartości w danym przedziale.

Z Hist_distance wynika, że najbardziej prawdopodobna jest odległość z przedziału (0.54, 0.58] nm.

Z profilu energii swobodnej dla tego histogramu można natomiast wyznaczyć wysokość bariery dysocjacji jako różnicę pomiędzy maksimum a minimum wartości.
Z racji tego, że w początkowej fazie cząsteczki Na i Cl były ze sobą związane, jako minimum należało przyjąć wartość z lewej strony bariery. W tym przypadku bariera występowała dla odległości z przedziału [0.31, 0.46] nm, a jej wysokość wyniosła ok. 2.6 kT, co leży dość blisko spodziewanej wartości ok. 2.5 kT.

Z kolei z histogramu liczby koordynacyjnej wynika, że w pobliżu Na najczęściej znajdowało się 6 cząsteczek wody, co w profilu energii swobodnej przekłada sie na najniższe minimum. Wystąpiła nieznaczna bariera pomiędzy sześcioma a pięcioma sąsidującymi cząsteczkami o wartości około 1 kT. Z profilu widać również minimum dla czterech cząstek, co odpowiada sytuacji z początku symulacji, przed zdysocjowaniem NaCl.
