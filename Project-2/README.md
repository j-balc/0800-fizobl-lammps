Patrząc na kolejne profile energii swobodnej można stwierdzić zbieżność symulacji po coraz mniejszych różnicach pomiędzy następnymi profilami dla równych odstępów czasu.

Z wykresu tego można zaobserwować dwa stany: zasocjowany oraz zdysocjowany, którym należy przypisać odpowiednio minimum dla odległości pomiędzy Na i Cl poniżej 0.3 nm oraz minimum dla odległości powyżej 0.5 nm. Z wykresu tego wynika, że w stanie zdysocjowanym układpowinien mieć o ok. 2 kJ/mol niższą energię niż w zasocjowanym.

Nagły wzrost energii dla odległości powyżej 0.6 nm wynika z zastosowanego potencjału "biasującego" w charakterze paraboli, który miał za zadanie ograniczyć od góry ewolucję układu, przy czym miejsce zerowe tego potencjału ustawione było właśnie na 0.6 nm. Na drugim wykresie przedstawiono porównanie profilu po 10 ns z profilem otrzymanym po "przeważeniu" symulacji. Widać z niego, że ważenie pozwoliło zastąpić sztuczne zachowanie powyżej 0.6 nm swobodną ewolucją układu do odległości nieco powyżej 0.75 nm, co wynika z ograniczenia osi x do 0.8 nm przy generowaniu profili energii dla kolejnych chwil czasu.
